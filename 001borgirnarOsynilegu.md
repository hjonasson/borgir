_Það er sagt að Kublai Kan hafi ekki trúað öllu sem Marco Polo sagði þegar hann lýsti borgunum sem hann heimsótti á ferðalögum sínum, en keisari Tartara hélt vissulega áfram að hlusta á unga feneyjabúann með meiri áhugasemi og athygli en nokkurn annan af sendiboðum sínum eða landkönnuðum. Í lífi keisara kemur sú stund, fylgjandi stoltinu yfir víðáttunni sem landssvæðin sem við höfum sigrað færir - að depurð og léttir, yfir að vita að bráðum munum við gefast upp á að þekkja og að skilja þau, vaknar; tómlætiskennd kemur yfir okkur eitt kvöld angandi af fílum eftir rigningu og ösku sandalviðar kólnandi í kötlunum; svimi sem lætur árnar og skreytt fjöllin skjálfa á leirbrúnu baki jarðkringlunnar, vafningar einn á eftir öðrum, sendiboðar tilkynna okkur fall síðustu óvinaherja, frá ósigri til ósigurs, og vaxið flagnar af innsiglum konunga sem þú hefur aldrei heyrt um biðjandi um vægð fyrir vopnuðum herjum okkar í skiptum fyrir árlegar greiðslur í góðmálmum, sútuðum húðum og skaldbökuskeljum: það er hin örvæntingafulla stund þar sem þú uppgötvar að þetta veldi sem hafði virst okkur þversumma alls sem er, er ber auðn án enda og lögunar þar sem spilling er of rótgróin til þess að geta uppræst af okkar veldissprota, að sigurinn yfir erlendum einvöldum hefur gert þig að arftaka yfir miklum rústum. Aðeins í frásögnum Marco Polos, gat Kublai Kan séð í gegnum múra og turna sem voru dæmdir til þess að hrynja, útlínur munsturs sem var svo fíngert að það slapp undan nagi termíta._