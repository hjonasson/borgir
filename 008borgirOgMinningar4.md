## Borgir og minningar. 4

Handan sex áa og þriggja fjallagarða rís Zora, borg sem sá sem hefur séð einu sinni mun aldrei gleyma. En ekki af því að hún eins og aðrar minnisverðar borgir skilji eftir sig óvenjulegar minningar. Zora hefur þann eiginleika að leggjast á minnið punkt af punkti, í röðum af götum, og húsum sem liggja eftir götunum, hurðum og gluggum húsanna, þó ekki hafi þau neina sérstaka fegurð eða fágæti. Leyndarmál hennar er á þann hátt að sjónin  leikur um formin sem fyrir bera eins og nótnablað þar sem hvorki má breyta né færa eina einustu nótu. Maður sem veit eftir minni hvernig Zora er gerð, nóttina sem hann getur ekki sofið ímyndar hann sér að hann gangi eftir götunum og minnist þess hvernig koparklukkan fylgir röndóttru sóltjaldi rakarans, brunninum með níu bunum, glerturni stjörnufræðingsins, söluborði vatnsmelónusalans, styttunni af einsetumanninum og ljóninu, tyrkneska baðhúsinu, kaffihúsinu á horninu, sundinu sem liggur niður að höfninni. Þessi borg sem eyðist ekki úr minni eins og brynja eða grind þar sem hvert hólf þar sem þú getur látið það sem þú vilt minnast: nöfn á frægum mönnum, dyggðir, tölur, flokkanir á grænmeti og jarðefnum, dagsetningar bardaga, stjörnumerki, hlutar úr samræðum. Frá hverri hugmynd og hverjum punkti leiðarinnar getur maður fundið tengdar samstæður eða andstæður, sem hjálpa við að endurkalla samstundis úr minninu. Þannig að vitrustu menn í heiminum eru þeir sem kunna Zora utan að.
En án árangurs ferðaðist ég að heimsækja þessa borg: tilneydd að standa kyrr, og söm sjálfri sér til þess að hennar gæti verið minnst betur, var hún að þrotum komin, grotnaði og hvarf. Jörðin hefur gleymt henni.
